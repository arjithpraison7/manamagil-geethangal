பாடல் -1                  (பாமாலை 810)

எருசலேம் என் ஆலயம் 
ஆசித்த வீடதே . 
நான் அதைக் கண்டு பாக்கியம் 
அடையவெண்டுமே.

2. பொற்றlளம் போட்ட வீதியில்
எப்போது உலாவுவேன்?
பளிங்காய்த் தோன்றும் 
ஸ்தலத்தில் எப்போது பணிவேன்?

3 எந்தாளும் கட்டம் கூட்டமாய் 
நிற்கும் அம்மோட்சத்தார் 
கர்த்தாவைப் போற்றிக் களிப்பாய் 
ஓய்வின்றிப் பாடுவார்.

4. நானும் அங்குள்ள கூட்டத்தில் 
சேர்ந்தும்மைக் காணவே 
வாஞ்சித்து லோக துன்பத்தில் 
களிப்பேன் இயேசுவே

5. எருசலேம் என்ஆலயம், 
நான் உன்னில் வாழுவே 
என் ஆவல் என் அடைக்கலம் 
எப்போது சேருவேன்?





                                   பாடல் 2  (பாமாலை 336)

1 உம்மண்டை கர்த்தரே. 
நான் சேரட்டும்;
சிலுவை சுமந்து 
நடப்பினும், 
என் ஆவல் என்றுமே 
உம்மண்டை, கர்த்தரே, 
நான் சேர்வதே.

2. தாசன் யாக்கோபைப்போல்,
 ராக் காலத்தில் 
திக்கற்றுக் கல்லின் மேல் 
தூங்குகையில், 
என்தன் கனாவிலே 
உம்மண்டை, கர்த்தரே, 
இருப்பேனே

3.நீர் என்னை நடத்தும் 
பாதை எல்லாம் 
விண் எட்டும் ஏணிபோல் 
விளங்குமாம்; 
தூதர் அழைப்பாரே 
உம்மண்டை, கர்த்தரே,
 நான் சேரவே.

4. விழித்து உம்மையே 
நான் துதிப்பேன் 
என் துயர்க் கல்லை உம் 
வீடாக்குவேன்; 
என் துன்பத்தாலுமே 
உம்மண்டை, கர்த்தரே, 
நான் சேர்வேனே


                               பாடல் 3  (பாமாலை 350)

பிளவுண்ட மலையே 
புகலிடம் ஈயுமே;
பக்கம் பட்ட காயமும்,
பாய்ந்த செந்நீர் வெள்ளமும் 
பாவதோஷம் யாவையும் 
நீக்கும்படி அருளும்.

2.எந்த கிரியை செய்துமே,
 உந்தன் நீதி கிட்டாதே; 
 கண்ணீர் நித்தம் சொரிந்தும்
 கஷ்ட தவம் புரிந்தும், 
 பாவம் நீங்க மாட்டாதே 
 நீரே மீட்பர் இயேசுவே

3.யாதுமற்ற ஏழை நான் 
 நாதியற்ற நிசன்தான். 
 உம் சிலுவை தஞ்சமே. 
 உந்தன் நீதி ஆடையே; 
 தூய ஊற்றை அண்டினேன்
 தூய்மையாக்கேல் மாளுவேன்

4. நிழல்போன்ற வாழ்விலே.
 கண்ணை மூடும் சாவிலே. 
 கண்ணுக்கெட்டா லோகத்தில்
 நடுத்தீர்வைத் தினத்தில் 
 பிளவண்ட மலையே. 
 புகலிடம் ஈயுமே


                பாடல் 4  (பாமாலை 376)

பாவ  சஞ்சலத்தை நீக்க
பிராண நண்பர்தான் உண்டே  
பாவ பாரம் தீர்ந்து போக 
மீட்பர் பாதம் தஞ்சமே; 
சாப துக்க துன்பத்தாலே 
நெஞ்சம் நொந்து சோருங்கால், 
துன்பம் இன்பமாக மாறும் 
ஊக்கமான ஜெபத்தால்.

2.கஷ்ட நஷ்டம் உண்டானாலும் 
இயேசுவண்டை சேருவோம்; 
மோச நாசம் நேரிட்டாலும் 
ஜெப தூபம் காட்டுவோம்; 
நீக்குவாரே நெஞ்சின் நோவை 
பலவீனம் தாங்குவார்;
நீக்குவாரே மனச் சோர்பை. 
தீய குணம் மாற்றுவார்.
3.பலவீனமான போதும் 
கிருபாசனம் உண்டே;
பந்து ஜனம் சாகும்போதும் 
புகலிடம் இதுவே; 
ஒப்பில்லாத பிராண நேசா! 
உம்மை நம்பி நேசிப்போம்; 
அளவற்ற அருள் நாதா! 
உம்மை நோக்கிக் கெஞ்சுவோம்.

பாடல் 5          (பாமாலை 395)

புல்லைப்போல் எல்லாரும் வாடி 
போறோம் சாகார் இல்லையே 
சாவில்லாமல் சீரும் மாறி 
புதிதாகக் கூடாதே 
நீதிமான்கள் பரலோக 
வாழ்வின் மகிமைக்குப் போக, 
இச்சரீரப் பாடெல்லாம் 
முன் அழியத் தேவையாம்.

2. ஆகையால் சந்தோஷமாக 
ஸ்வாமி கேட்கும் வேளையில் 
நானும் போறேன் இதற்காக 
துக்கமில்லை. ஏனெனில் 
எனக்காய்க் குத்துண்டிறந்த
இயேசுவால் மன்னிப்பைக் கண்ட 
எனக்கவர் காயங்கள் 
சாவில் போந்த ஆறுதல்,
3. இயேசு எனக்காய் மரித்தார். 
அவர் சாவென் லாபமாம்;
எனக்கு ரட்சிப்பளித்தார், 
ஆகையால் சிங்காரிப்பாம்: 
மேன்மை தெய்வ மண்டலத்தை 
சேர்ந்து, ஏக திரித்துவத்தை 
நித்தம் பார்க்க மண்ணை நான் 
விட்டுப்போக ஆசைதான். 


4.அங்கே மெய்ச் சந்தோஷம் உண்டு 
அங்கே கோடி நீதியர் 
வான ஜோதியால் சூழுண்டு, 
அப்போதே கொண்டாடுவர்; 
தூதரோடொன்றாய்க் குலாவி;
 ஆ, பிதா குமாரன் ஆவி 
தூய தூய தூயரே 
என்று பாடுவார்களே.

5.அங்கே கோத்திரப் பிதாக்கள் 
ஞான திஷ்டிப் புருஷர், 
இயேசு ஸ்வாமியின் சீஷர்கள் 
என்றும் வாசம் பண்ணுவார். 
அவ்விடம் சன்மார்க்கத்தார்கள்.
ஒன்றாய்ச் சேர்ந்திருக்கிறார்கள்: 
அங்கே என்றும் ஓதிய 
இன்பச் சொல் அல்லேலூயா


6.ஆ, எருசலேமே,வாழ்!
உன் மினுக்கே அழகு: 
உன்னில் தோத்திரக் கிண்ணார 
வாத்தியம் தொனிக்குது; 
ஆ,சந்தோஷம்,ஆ,களிப்பு: 
இப்போ பகலோன் உதிப்பு: 
இப்போ நித்த ஒளிவு 
எனக்கு விடியுது.

7.அந்த மோட்ச மகிமையை 
அப்போதே கண்ணோக்கினேன்; 
வானவரின் வெண்ணுடையை 
பெற்று, பூண்டு கொள்ளுவேன். 
நான் பொற் கிரீடத்தைத் தரிக்க 
மாளா வாழ்வுமாய்க் கெலிக்க, 
ஸ்வாமி ஆசனத்துக்கு 
சேரும் வேளை வந்தது.



பாடல்  6            (பாமாலை 322)

கர்த்தாவை நல்ல பக்தியாலே 
எப்போதும் நம்பும் நீதிமான் 
எத்திங்கிலேயும் அவராலே 
அன்பாய்க் காப்பாற்றப்படுவான். 
உன்னதமான கர்த்தரை 
சார்ந்தோருக்கவர் கன்மலை.

2.அழுத்தும் கவலைகளாலே 
பலன் ஏதாகிலும் உண்டோ? 
நாம் நித்தம் சஞ்சலத்தினாலே 
தவிப்பது உதவுமோ? 
விசாரத்தாலே நமக்கு 
இக்கட்டதிகரிக்குது.

3.உன் காரியத்தை நலமாக 
திருப்ப வல்லவருக்கு 
நீ அதை ஒப்புவிப்பாயாக! 
விசாரிப்பார் அமர்ந்திரு 
மா திட்டமாய்த் தயாபரர் 
உன் தாழ்ச்சியை அறிந்தவர்.

4. சந்தோஷிப்பிக்கிறதற்கான 
நாள் ஏதென்றவர் அறிவார்  
அநேக நற்குணங்கள் காண 
அந்தந்த வேளை தண்டிப்பார்; 
தீவிரமாயத் திரும்பவும் 
தெய்வன்பு பூரிப்பைத் தரும்.

5.நீ கர்த்தரால் கைவிடப்பட்டோன் 
என்றாபத்தில் நினையாதே; 
எப்போதும் பாடும் நோவுமற்றோன் 
பிரியனென்றும் எண்ணாதே; 
அநேக காரியத்துக்கு 
பின் மாறுதல் உண்டாகுது.

6.கதியுள்ளோனை ஏழையாக்கி 
மகா எளியவனையோ 
திரவிய சம்பன்னனாக்கி 
உயர்த்த ஸ்வாமிக்கரிதோ? 
தாழ்வாக்குவார், உயர்த்துவார், 
அடிக்கிறார், அணைக்கிறார்.

7. மன்றாடிப் பாடி கிறிஸ்தோனாக 
நடந்துகொண்டுள் வேலையை 
நீ உண்மையோடே செய்வாயாக, 
அப்போ தெய்வாசீர்வாதத்தை 
திரும்பக் காண்பாய்; நீதிமான் 
கர்த்தாவால் கைவிடப்படான்.

பாடல்  7  (பாமாலை 401)

1."என்றும் கர்த்தாவுடன், 
நான் கூடி வாழுவேன்," 
இவ்வாக்கினால் சாகா வரன்;
செத்தாலும் ஜீவிப்பேன்:
பற்றாசையால் உம்மை 
விட்டே நான் அலைந்தேன்;
நாடோறும் வழி நடந்தே 
விண் வீட்டைக் கிட்டுவேன்.

2. அதோ சமீபமே.
பிதாவின் வீடுதான்! 
என் ஞானக் கண்கள் காணுமே
மின்னும் பொன்னகர் வான்; 
தூயோர் சுதந்தரம்.  
நான் நேசிக்கும் நாடே;  
என் ஆவி மேலெருசலேம் 
சேரத் தவிக்குமே.

3."கர்த்தாவுடன் என்றும்!" 
பிதாவே, இங்கும் நீர் 
இவ்வாக்கை நிறைவேற்றவும் 
சித்தம் கொண்டருள்வீர்; 
என் பக்கம் தங்கிடின், 
தப்பாமலே நிற்பேன், 
கைதூக்கி என்னைத் தாங்கிடின் 
போராடி வெல்லுவேன்.

4. என் ஜீவன் போகும் நாள் 
கிழியும் இத்திரை; 
சாவை அழிப்பேன் சாவினால் 
சாகா உயிர் பெற்றே, 
என் நாதரைக் காண்பேன் 
நின்று களிப்புடன் 
சிம்மாசனத்தில்முன் சொல்வேன் 
என்றும் காத்தாவுடன்."

          பாடல் 8            (பாமாலை 345)

சேதம் அற, யாவும் வர 
கர்த்தர் ஆதரிக்கிறார். 
காற்றடித்தும், கொந்தளித்தும், 
இயேசுவை நீ பற்றப் பார்.

இயேசு பாரார், அவர் காரார். 
தூங்குவார் என்றெண்ணாதே 
கலங்காதே, தவிக்காதே, 
நம்பினோனை விடாரே

கண்மூடாத உறங்காத 
   உன் கர்த்தாவைப்பற்றி, நீ 
   அவர் தாமே, காப்பாராமே! 
   என்று அவரைப் பணி.

உன் விசாரம் மா விஸ்தாரம் 
ஆகிலும் கர்த்தாவுக்கு
நீ கீழ்ப்பட்டு, கிலேசமற்று 
அவருக்குக் காத்திரு.

தெய்வ கைக்கும் வல்லமைக்கும் 
சகலமும் கூடாதோ?
எந்தச் சிக்கும் எந்தப் பிக்கும் 
அவரால் ஆறும் அல்லோ.

     6 . கர்த்தர் தந்த உன்மேல் வந்த 
பாரத்தைச் சுமந்திரு. 
நீ சலித்தால், நீ பின்னிட்டால் 
குற்றம் பெரிதாகுது.

     7  ஆமேன், நித்தம் தெய்வ சித்தம்     
          செய்யப்பட்ட யாவையும்
          நீர் குறித்து, நீர் கற்பித்து, 
                நீர் நடத்தியருளும்

  பாடல் 9     ( பாமாலை 36)

﻿1 என்னோடிரும், மா நேச கர்த்தரே,
  வெளிச்சம் மங்கி இருட்டாயிற்றே;
  மற்றோர் சகாயம் அற்றபோதிலும்,
  நீங்;கா ஒத்தாசை நீர், என்னோ டிரும்.

2 நீர்மேல் குமிழிபோல் என் ஆயுசும்,
  இம்மையின் இன்ப வாழ்வும்  நீங்கிடும்;
  கண் கண்ட யாவும் மாறி  வாடிடும்;
  மாறாத கர்த்தர் நீர், என்னோடிரும்.

3 நியாயம் தீர்ப்போராக என்னண்டை
  வராமல், சாந்தம் தயை கிருபை
  நிறைந்த மீட்பராக சேர்ந்திடும்;
  நீர் பாவி நேசரே, என்னோடிரும்.

4 நீர் கூடநின்று அருள் புரியும்;
  பிசாசின் கண்ணிக்கு நான் தப்பவும்
  என் துணை நீர், என் தஞ்சமாயிரும்;
  இக்கட்டில் எல்லாம் நீர் என்னோடிரும்.

5 நீர் ஆசிர்வதித்தால் கண்ணீர் விடேன்;
  நீரே என்னோடிருந்தால் அஞ்சிடேன்;
 
  சாவே, எங்கே உன் கூரும் ஜெயமும்?
  நான் உம்மால் வெல்ல நீர் என்னோடிரும்.

6 நான் சாகும் அந்தகார நேரத்தில்
  உம் சிலுவையைக் காட்டும்;  சாகையில்
  விண் ஜோதி வீசி இருள் நீக்கிடும்;
  வாழ்நாள் சாங்காலிலும் என்னோடிரும்.

பாடல் 10       ( பாமாலை 242 )

﻿1 நான் தூதனகவேண்டும்
    விண் தூதரோடேயும்
  பொற் கிரீடம் தலைமேலும்
    நல் வீணை கையிலும்
  நான் வைத்துப் பேரானந்தம்
    அடைந்து வாழுவேன்;
  என் மீட்பரின் சமுகம்
    நான் கண்டு களிப்பேன்.

2 அப்போது சோர்வதில்லை,
    கண்ணீரும் சொரியேன்;
  நோய், துக்கம், பாவம், தொல்லை
    பயமும் அறியேன்;
  மாசற்ற சுத்தத்தோடும்
    விண் வீட்டில் தங்குவேன்;
  துதிக்கும் தூதரோடும்
    நான் என்றும் பாடுவேன்.

3 பிரகாசமுள்ள தூதர்
    நான் சாகும் நேரத்தில்
   என்னைச் சுமந்து போவார்
    என் இயேசுவண்டையில்;
  நான் பாவியாயிருந்தும்
    என் மீட்பர் மன்னித்தார்;
  எண்ணில்லாச் சிறியோரும்
    என்னோடு வாழுவார்.

4 மேலான தூதரோடும்
    நான் தூதன் ஆகுவேன்,
  பொற் கிரீடம் தலைமேலும்
    தரித்து வாழுவேன்;
  என் மீட்பர்முன் ஆனந்தம்
    நான் பெற்று வாழ்வதே
  வாக்குக் கெட்டாத இன்பம்,
    அநந்த பாக்கியமே.

                            பாடல் – 11                    (கீ:184)

 தேவ பிதா என்றன் மேய்ப்பன் அல்லோ,
 சிறுமை தாழ்ச்சி அடைகிலனே.
 ஆவலதாய் எனைப் பைம்புன்மேல்
 அவர் மேய்த் தமர் நீர் அருளுகின்றார் - தேவ

1 ஆத்துமந் தன்னைக் குளிரப்பண்ணி,
  அடியேக் கால்களை நீதி என்னும்
     நேர்த்தியாம் பாதையில் அவர் நிமித்தம்
  நித்தமும் சுகமாய்  நடத்துகின்றார். - தேவ

2 சா நிழல் பள்ளத் திறங்கிடினும்,
  சற்றும் தீங்குக் கண்டஞ்சேனே
  வானபரன் என்னோடிருப்பார்,
  வளை தடியும் கோலுமே தேற்றும். - தேவ

3 பகைவர்க் கெதிரே ஒரு பந்தி
  பாங்காய் எனக்கென் றேற்படுத்திச்
  சுக தயிலம் கொண்டென் தலையைச்
  சுகமாய் அபிஷேகம் செய்குவார். - தேவ

4 ஆயுள் முழுவதும் என் பாத்ரம்
  அருளும் நலமுமாய் நிரம்பும்,
  நேயன் வீட்டினில் சிறப்போடே
   நெடுநாள் குடியாய் நிலைத்திருப்பேன். – தேவ



பாடல் -  12                        (கீ :169)

தேவனே, நான் உமதண்டையில் - இன்னும் நெருங்கிச் 
சேர்வதே என் ஆவல் பூமியில்.
 
மாவலிய கோரமாக வன்சிலுவை மீதினில் நான் 
கோவே, தொங்க நேரிடினும் ஆவலாய் உம்மண்டை சேர்வேன்.-
                                                                                                              தேவனே
1 யாக்கோபைப்போல், போகும் பாதையில் - பொழுது பட்டு 
இராவில் இருள் வந்து மூடிட, தூக்கத்தால் நான் கல்லில் 
சாய்ந்து தூங்கினாலும் என் கனாவில் நோக்கியும்மைக் 
கிட்டிச் சேர்வேன், வாக்கடங்கா நல்ல  நாதா!- தேவனே

2 பரத்துக்கேறும் படிகள் போலவே- என் பாதை தோன்றப்
  பண்ணும் ஐயா, என்றன் தேவனே,
  கிருபையாக நீர் எனக்குத் தருவதெல்லாம் உமதண்டை
  அருமையாய் என்னையழைக்கும் அன்பின் தூதனாசச் 
                                                                                                    செ ய்யும். - தேவனே
3 நித்திரையினின்று விழித்துக்   காலை எழுந்து
  கர்த்தாவே, நான் உம்மைப் போற்றுவேன்
  இத்தரையில் உந்தன் வீடாய் என்துயர்க் கல் நாட்டுவேனே,
  என்றன் துன்பத்தின் வழியாய் இன்னும் உம்மைக் கிட்டிச் 
                                                                                            சேர்வேன். – தேவனே

4 ஆனந்தமாம் செட்டை விரித்துப் - பரவசமாய்
  ஆகாயத்தில் ஏறிப் போயினும்,
  வான மண்டலங் கடந்து பறந்து மேலே சென்றிடினும்
  மகிழ்வுறு காலத்திலும் நான் மருவியும்மைக் கிட்டிச் 
                                                                                                    சேர்வேன் – தேவனே

                  பாடல் – 13              (கீ:  288 )

 ஒருபோதும் மறவாத உண்மைப் பிதாவிருக்க
 உனக்கென்ன குறை மகனே?

 சிறுவந்தொட்டுனை யொரு
 செல்லப் பிள்ளைபோற் காத்த
 உரிமைத் தந்தை யென்றென்றும்
 உயிரோடிருப்பாருன்னை. - ஒரு
1 கப்பலினடித் தட்டில் - களைப்புடன் தூங்குவார்,
  கதறுமுன் சத்தங்கேட்டால் கடல் புசலமர்த்துவார்,
  எப்பெரிய போரிலும் -  ஏற்ற ஆயுதமீவார்,
  ஏழைப்பிள்ளை உனக்கு-ஏற்ற தந்தை நானென்பார்.- ஒரு

2 கடல் தனக் கதிகாரி - கர்த்தரென் றறிவாயே.
  கடவாதிருக்க வெல்லை - கற்பித்தாரவர்சேயே,
  விடுவாளோ பிள்ளையைத் தாய் - மேதினியிற்றனியே?
  மெய்ப் பரனை நீ தினம் - விசுவாசித்திருப்பாயே. – ஒரு
3 உன்னாசை விசுவாசம் -  ஜெபமும் வீணாகுமா?
  உறக்க மில்லாதவர் கண் - உன்னைவிட் டொழியுமா?
  இந்நில மீதிலுனக் - கென்னவந்தாலும் சும்மா
  இருக்குமா அவர்மனம்? - உருக்கமில்லாதே போமா? - ஒரு

4 உலகப் பேயுடலாசை - உன்னை மோசம் செய்யாது,
  ஊக்கம் விடாதே திரு - வுளமுனை மறவாது,
  இலகும் பரிசுத்தாவி -  எழில் வரம் ஒழியாது,
  என்றும் மாறாத நண்பன் - இரட்சகருடன் சேர்ந்து. - ஒரு

                                             பாடல் – 14 
அழகாய் நிற்கும் யார் இவர்கள் 
திரளாய் நிற்கும் யார் இவர்கள்
சேனைத் சேனைத்தலை தலைவராம் 
இயேசுவின் பொற்றளத்தில் 
அழகாய் நிற்கும் யார் இவர்கள்

1 ஒரு தாலந்தோ இரண்டு தாலந்தோ 
ஐந்து தாலந்தோ உபயோகித்தோர் 
சிறிதானதோ பெரிதானதோ 
பெற்ற பணி செய்து முடித்தோர் - அழகாய்

2   தனிமையிலும் வறுமையிலும் 
லாசரு போன்று நின்றவர்கள் 
யாசித்தாலும் போஷித்தாலும்
விசுவாசத்தைக் காத்தவர்கள் -அழகாய்

3  எல்லா ஜாதியார் எல்லாக் கோத்திரம் 
எல்லா மொழியும் பேசும் மக்களாம் 
சிலுவையின் கீழ் இயேசு இரத்தத்தால் 
சீர் போராட்டம் செய்து முடித்தோர் - அழகாய்

4  வெள்ளை அங்கியைத் தரித்துக்கொண்டு 
வெள்ளைக் குருத்தாம் ஓலை பிடித்து 
ஆர்ப்பரிப்பார் சிங்காசனம் முன்பு 
ஆட்டுக்குட்டிக்கே மகிமையென்று - அழகாய்

5  இனி இவர்கள் பசி அடையார் 
இனி இவர்கள் தாகமடையார் 
வெயிலாகிலும் அனலாகிலும் 
வேதனையை அளிப்பதில்லை – அழகாய்

6  ஆட்டுக்குட்டி தான் இவர் கண்ணீரை 
அற அகற்றித் துடைத்திடுவார் 
அழைத்துச் செல்வார் இன்ப ஊற்றுக்கே
அள்ளிப் பருக இயேசு தாமே – அழகாய்

                                  பாடல் – 15 

1 காலமோ செல்லுதே
வாலிபமும் மறையுதே 
எண்ணமெல்லாம் வீணாகும் 
கல்வி எல்லாம் மண்ணாகும்

மகிமையில் இயேசுவை 
தரிசிக்கும் நேரத்தில் 
அந்த நாள் நல்ல நாள் 
பாக்கிய நாள் - மகிமையில்

2 கருணையின் அழைப்பினால் 
மரண நேரம் வருகையில் 
சுற்றத்தார் சூழ்ந்திட 
பற்றுள்ளோர் கதறிட - மகிமையில்

3 துன்பமெல்லாம் மறைந்துபோம் 
இன்னலெல்லாம் மாறிப்போம் 
வியாதி எல்லாம் நீங்கிப்போம் 
நாயகன் நம் இயேசுவால் - மகிமையில்

4 வாழ்க்கையை இயேசுவால் 
நாட்களைப் பூரிப்பாய் 
ஓட்டத்தை முடிக்க 
காத்துக்கொள் வீசுவாசத்தை- மகிமையில்

5 உலகத்தின் மாந்தரே 
கலங்காது வாருமேன் 
இயேசுவை அண்டினால் 
கிலேசங்கள் மாறிப்போம  -மகிமையில்

                                   பாடல் – 16        (கீ :232 )

 மரித்தோர் எவரும் உயிர்த்தெழுவார்,
 வானெக்காளத் தொனி முழங்க.
 எரி புகை மேக ரத மேறி
 ஏசு மகா ராஜன் வருங்கால் - மரித்

1 தூதர் மின் னாற்றிசை துலங்க,
  ஜோதி வான் பறை இடி முழங்க, 
  பாதகர் நெஞ்சம் நடுநடுங்க,
  பரிசுத் தோர் திரள் மனதிலங்க. - மரித்

2 வானம் புவியும் வையகமும்
  மட மட வென்று நிலை பெயர
  ஆன பொருளெல்லாம் அகன் றோட
  அவரவர் தம் தம் வரிசையிலே. - மரித்

3 அழிவுள் ளோராய் விதைக்கப்பட்டோர்
  அழியா மேனியை அணிந்திடுவார்
  எளிய ரூபமாய் விதைக்கப்பட்டோர்
  என்றும் வாழும் ஜோதிகளாய். – மரித்

பாடல் – 17            (கீ. 235 )

உச்சித மோட்ச பட்டணம் போக 
ஓடி நடப்போமே ;- அங்கே 
உன்னத யேசு மன்னவருண்டு, 
ஓயா இன்பமுண்டு.

1 சித்திரச் சீயோன் பெற்றிடச் செல்லும்
சேனையின் கூட்டமதாய்,-எங்கள் 
ஜீவனினதிபர் யேசு நம்மகிபர் 
சீயோன் பதி மனுவேல்.- உச்சிக
2 அன்பினால் அழைப்பார், ஆறுதல் சொல்வார்
அதிபதி  யெசையர்  - அங்கே    
இன்பங்களுண்டு; யேசுவின் சமூகம் 
என்றென்றும் ஆறுதலே.- உச்சித்

3 கீதங்களோடு யேசுவைப் போற்றிக்
கெம்பீரமாய் நடப்போம்;-அங்கே 
கிளர் ' ஒளியுள்ள பட்டண ராசன் 
கீதங்கள் நாம் அறைவோம். உச்சித்

பாடல் – 18          (கீ. 178 )

என் மீட்பர் உயிரோடிருக்கையிலே எனக் 
கென்ன குறைவுண்டு? நீ சொல்,மனமே.

1 என்னுயிர் மீட்கவே தன்னுயிர் கொடுத்தோர். 
என்னோடிருக்கவே எழுந்திருந்தோர்;
விண்ணுல குயர்ந்தோர், உன்னதஞ்சிறந்தோர், 
மித்திரனே சுகபத்திர மருளும்.-  என்

2. பாபமோ, மரணமோ, நரகமோ, பேயோ, 
பயந்து நடுங்கிட ஜெயஞ் சிறந்தோர்,
 சாபமே தீர்த்தோர் சற்குருநாதன்; 
சஞ்சலமினியேன்? நெஞ்சமே, மகிழாய். -  என்

  3 ஆசி செய்திடுவார் அருள்மிக அளிப்பார். 
  அம்பரந் தனிலெனக்காய் ஜெபிப்பார். 
  மோசமே மறைப்பார் முன்னமே நடப்பார்: 
மோட்சவழி சத்யம் வாசல் உயிரெனும்.  -  என்

      4 கவலைகள் தீர்ப்பார் கண்ணீர் துடைப்பார்.     
கடைசிமட்டுங் கைவிடா திருப்பார். 
      பவமனிப்பளிப்பார் பாக்கியங் கொடுப்பார். 
      பரம பதவியினுள் என்றனை எடுப்பார். - என்

  5 போனது போகட்டும் புவிவசை பேசட்டும்       
        பொல்லான் அம்புக ளெய்திடட்டும், 
   ஆனது ஆகட்டும் அருள்மழை பெய்திடும். 
    அன்புமிகும் பேரின்ப மெனக்கருள்.-  என்

பாடல் – 19   (கீ.273 )

             தேவலோகமதில்
             சேவிப்பார் தூயவர்கள்

மாவலராகிய தேவன்றன் பலத்தால் 
பூவினில் ஜீவித்துப் புகழுறும் ஜெயம் பெற்றார். -தேவ

1 வானமண்டலப் பொல்லா ஆவியின்  சேனையோடும் – பல                                              
மான துரைத்தனம், அதிகாரம், பிரபஞ்ச 
                            அதிபதியிவர்களோடும் 
ஞானமாய்த் தேவ சர்வாயுதம் தரித்து,
-நலமுடன் போராடி உலகினில் ஜெயங் கொண்டார்.- தேவ

2. பட்டயம், நிர்வாணம், பசி, நாச மோசங்களும், - மா 
பாடு, வியாகுலத்தோடு, உபத்ரவம், பஞ்சமும் மிஞ்சி வந்தும் 
துட்டர்கள் கிட்டினும் மட்டில்லா அன்பரால்  
துணிவுடன் முற்றிலும் ஜெயித்த விசுவாசிகள்.-  தேவ

3  ஜெயங் கொள்வோர் பரதீசினில் வீற்றிருப்பார், - வாடா 
ஜீவகிரீடம் அணிந்தாளுகை செய்வார், ஜீவகனி புசிப்பார், 
வியப்புறு புது நாமம், வெள்ளுடை பெற்றுமே –
விடிவெள்ளியாய் அவர் விளங்கி ஜொலித்திடுவார் - தேவ

  பாடல் – 20             

ஜோதி தோன்றும் ஓர் தேசமுண்டு 
விசுவாசக் கண்ணால் காண்கிறோம் 
நம் பிதா அழைக்கும் பொழுது 
நாம் அங்கே வசிக்கச் செல்லுவோம்

இன்பராய் ஈற்றிலே - மோட்சக் 
கரையில் நாம் சந்திப்போம் 
இன்பராய் ஈற்றிலே - மோட்சக் 
கரையில் நாம் சந்திப்போம்((2)

அந்த வான் கரையில் நின்று நாம்
விண்ணோர் கீதங்களைப் பாடுவோம் 
துக்கம் யாவும் அற்று மகிழ்ந்து 
சுத்தரின் ஆறுதல் அடைவோம்

நம் பிதாவின் அன்பை நினைத்து 
அவரில் மகிழ்ந்து பூரிப்போம்
ன் நன்மைகளை உணர்ந்து
அவரை வணங்கி துதிப்போம்

அந்த மோட்ச கரை அடைந்து 
வான சேனையுடன் களிப்போம்
நம் தொல்லை யாத்திரை முடித்து 
விண் கிரீடத்தை நாம் தரிப்போம்

சாவற்றோர் பூரிக்கும் தேசத்தில் 
சந்திப்போம், பாடுவோம், ஆளுவோம் 
துக்கம் நோவழிந்த ஸ்தலத்தில் 
நலமாய் நாம் இளைப்பாறுவோம்

அங்கே நம் இரட்சகர் என்றென்றும் 
ஆளுகை செய்து வீற்றிருப்பார் 
துக்கம் நோய் சாவுகள் நீங்கிடும்
 தேவன் நம் கண்ணீரைத் துடைப்பார்

என் உற்றார் போய் விட்டார் முன் அங்கே
ஆயின் நான் மீளவும் சந்திப்பேன் 
அவர் கூட்டதில் நான் விண்ணிலே 
ஓய்வற்ற  பேரின்பம் கொள்ளுவேன் 

ஏழைக்கும் மாளிகை இங்குண்டு 
என்று நல் மீட்பர் அழைக்கிற
மாந்தர் யாவர்க்கும் இடமுண் 
எல்லோரும் வாருங்கள் என்கிறார்

தூதர்சூழ்ந்து நின்று பாடுவோர் 
கேட்டு நாம் யாவரும் மகிழ்வோம்
பக்தர் அங்கே முடி சூடுவார் 
ஓர் முடி அங்குண்டு எனக்கு

      
 பாடல் – 21                

பரலோகமே என் சொந்தமே
என்று காண்பேனோ
என் இன்ப இயேசுவை
என்று காண்பேனோ

வருத்தம் பசி தாகம் 
மன துயரம் அங்கே இல்லை
விண் கிரீடம் வாஞ்சிப்பேன் 
விண்ணவர் பாதம் சேர்வேன்

சிலுவையில் அறையுண்டேன் 
இனி நானல்ல இயேசுவே
அவர் மகிமையே 
எனது லட்சியமே

இயேசு என் நம்பிக்கையாம் 
இந்த பூமியும் சொந்தமல்ல
பரிசுத்த சிந்தையுடன் 
யேசுவை பின்பற்றுவேன்

ஓட்டத்தை ஜெயமுடன் 
நானும் ஓடிட அருள் செய்வார்
விசுவாச பாதையில் 
சோராது ஓடிடுவேன்

பரம சுகம் காண்பேன் 
         பரன் தேசம் அதில் சேர்வேன்
இரா பகல் இல்லையே 
இரட்சகர் வெளிச்சமே

அழைப்பின் சத்தம் கேட்டு
நானும் ஆயத்தமாகிடுவேன்
நாட்களும் நெருங்குதே 
வாஞ்சையும் பெருகுதே

பளிங்கு நதியோரம் 
சுத்தர் தாகம் தீர்த்திடுவார்
தூதர்கள் பாடிட 
தூயனை  தரிசிப்பேன்

         பாடல் – 22    

இன்ப இயேசு ராஜாவை நான் பார்த்தால் போதும்
மகிமையில் அவரோடு நான் வாழ்ந்தால் போதும் (2)
நித்தியமாம் மோட்ச வீட்டில் சேர்ந்தால் போதும்
அல்லேலூயா கூட்டத்தில் நான் மகிழ்ந்தாள் போதும் (2)        

1. இயேசுவின் இரத்தத்தாலே மீட்கப்பட்டு
வசனமாம் வேலியாலே காக்கப்பட்டு (2)
கறைதிரை அற்ற பரிசுத்தரோடு
ஏழையான் பொன் வீதியில் உலாவிடுவேன் (2)

2. தூதர்கள் வீணைகளை மீட்டும் போது
நிறைவான ஜெய கோஷம் முழங்கும் போது (2)
அல்லேலூயா கீதம் பாடிக் கொண்டு
அன்பராம் இயேசுவோடு அகமகிழ்வேன் (2)

3. முள் கிரீடம் சூட்டப்பட்ட தலையைப் பார்ப்பேன்
பொற்கிரீடம் சூட்டி நானும் புகழ்ந்திடுவேன் (2)
வாரினால் அடிப்பட்ட முதுகைப் பார்த்து
ஒவ்வொரு காயங்களால் முத்தம் செய்வேன் (2)

4. என்னுள்ளம் நன்றியால் நிறைந்திடுதே
எந்தனின் பாக்கிய வீட்டை நினைக்கையிலே (2)
அல்லேலூயா ஆமென் அல்லேலூய
வர்ணிக்க எந்தன் நாவு போதாதையா (2)

5.ஆஹா! எக்காலம் என்றுமுழங்கிடுமோ
ஏழை  என் ஆவல் என்று தீர்த்திடுமோ (2)
அப்பா! என் கண்ணீர் என்று துடைக்கிறாரோ
ஆவலாய் ஏங்கிடுதே எனதுள்ளமும் (2)


வெளிப்படுத்தின விசேஷம் 7 : 9 - 17

இவைகளுக்குப் பின்பு, நான் பார்த்தபோது, இதோ, சகல ஜாதிகளிலும் கோத்திரங்களிலும் ஜனங்களிலும் பாஷைக்காரரிலுமிருந்து வந்ததும், ஒருவனும் எண்ணக்கூடாததுமான திரளான கூட்டமாகிய ஜனங்கள், வெள்ளை அங்கிகளைத் தரித்து, தங்கள் கைகளில் குருத்தோலைகளைப் பிடித்து, சிங்காசனத்திற்கு முன்பாகவும் ஆட்டுக் குட்டியானவருக்கு முன்பாகவும் நிற்கக்கண்டேன். 

அவர்கள் மகா சத்தமிட்டு: இரட்சிப்பின் மகிமை சிங்காசனத்தின்மேல் வீற்றிருக்கிற எங்கள் தேவனுக்கும் ஆட்டுக் குட்டியானவருக்கும் உண்டாவதாக என்று ஆர்ப்பரித்தார்கள்.

தூதர்கள் யாவரும் சிங்காசனத்தையும் மூப்பர்களையும் நான்கு ஜீவன்களையும் சூழநின்று, சிங்காசனத்திற்குமுன்பாக முகங்குப்பற விழுந்து, தேவனைத் தொழுதுகொண்டு: 

12.  ஆமென், எங்கள் தேவனுக்குத் துதியும் மகிமையும் ஞானமும் ஸ்தோத்திரமும் கனமும் வல்லமையும் பெலனும் சதாகாலங்களிலும் உண்டாவதாக, ஆமென், என்றார்கள். 

13. அப்பொழுது, மூப்பர்களில் ஒருவன் என்னை   நோக்கி: வெள்ளை அங்கிகளைத் தரித்திருக்கிற இவர்கள் யார்? எங்கேயிருந்து வந்தார்கள்? என்று கேட்டான். 

14.   அதற்கு நான்: ஆண்டவனே, அது உமக்கே தெரியும் என்றேன். அப்பொழுது அவன்: இவர்கள் மிகுந்த உபத்திரவத்திலிருந்து வந்தவர்கள். இவர்கள் தங்கள் அங்கிகளை ஆட்டுக்குட்டியானவருடைய இரத்தத்திலே தோய்த்து வெளுத்தவர்கள். 

15.	ஆனபடியால், இவர்கள் தேவனுடைய சிங்காசனத்திற்கு முன்பாக இருந்து, இரவும் பகலும் அவருடைய ஆலயத்திலே அவரைச் சேவிக்கிறார்கள், சிங்காசனத்தின் மேல் வீற்றி ருக்கிறவர் இவர்களுக்குள்ளே வாசமாயிருப்பார். 


16. இவர்கள் இனி பசியடைவதுமில்லை, இனி தாகமடைவதுமில்லை, வெயிலாவது உஷ்ண மாவது இவர்கள்மேல் படுவதுமில்லை. 

17.   சிங்காசனத்தின் மத்தியிலிருக்கிற ஆட்டுக் குட்டியானவரே இவர்களை மேய்த்து, இவர்களை ஜீவத் தண்ணீருள்ள ஊற்றுகளண்டைக்கு நடத்துவார், தேவன்தாமே இவர்களுடைய கண்ணீர்யாவையும் துடைப்பார் என்றான். 

*********

தெசலோனிக்கேயர் 4:13 – 18


13. அன்றியும், சகோதரரே, நித்திரையடைந்தவர் களினிமித்தம் நீங்கள் நம்பிக்கை யற்றவர்களான மற்றவர்களைப்போலத் துக்கித்து, அறிவில்லாதிருக்க எனக்கு மனதில்லை. 

14. இயேசுவானவர் மரித்து பின்பு எழுந்திருந்தாரென்று விசுவாசிக்கிறோமே. அப்படியே இயேசுவுக்குள் நித்திரையடைந்தவர்களையும் தேவன் அவரோடே கூடக் கொண்டுவருவார். 

15.  கர்த்தருடைய வார்த்தையை முன்னிட்டு நாங்கள் உங்களுக்குச் சொல்லுகிறதாவது: கர்த்தருடைய வருகைமட்டும் உயிரோடிருக்கிற நாம் நித்திரை யடைந்தவர்களுக்கு முந்திக்கொள்வதில்லை. 

16. ஏனெனில், கர்த்தர் தாமே ஆரவாரத்தோடும், பிரதான தூதனுடைய சத்தத்தோடும், தேவஎக்காளத்தோடும் வானத்திலிருந்து இறங்கி வருவார். அப்பொழுது கிறிஸ்துவுக்குள் மரித்தவர்கள் முதலாவது எழுந்திருப்பார்கள். 

17. பின்பு உயிரோடிருக்கும் நாமும் கர்த்தருக்கு எதிர்கொண்டுபோக, மேகங்கள் மேல் அவர் களோடேகூடஆகாயத்தில் எடுத்துக்கொள்ளப் 
         பட்டு, இவ்விதமாய் எப்பொழுதும் கர்த்தருடனே கூட இருப்போம். 

18. ஆகையால், இந்த வார்த்தைகளினாலே நீங்கள் ஒருவரையொருவர் தேற்றுங்கள்.

 

1 கொரிந்தியர் 15:42 – 57

42. மரித்தோரின் உயிர்த்தெழுதலும் அப்படியே இருக்கும். அழிவுள்ளதாய் விதைக்கப்படும், அழிவில்லாததாய் எழுந்திருக்கும். 

43. கனவீனமுள்ளதாய் விதைக்கப்படும், மகிமை யுள்ளதாய் எழுந்திருக்கும். பலவீனமுள்ளதாய் விதைக்கப்படும், பலமுள்ளதாய் எழுந்திருக்கும். 

44.  ஜென்மசரீரம் விதைக்கப்படும், ஆவிக்குரிய சரீரம் எழுந்திருக்கும். ஜென்மசரீரமுமுண்டு, அவிக்குரிய சரீரமுமுண்டு. 

45. அந்தப்படியே முந்தின மனுஷனாகிய ஆதாம் ஜீவாத்துமாவானான் என்றெழுதியிருக்கிறது. பிந்தின ஆதாம் உயிர்ப்பிக்கிற ஆவியானார். 

46. ஆகிலும் ஆவிக்குரிய சரீரம் முந்தினதல்ல, ஜென்மசரீரமே முந்தினது. ஆவிக்குரிய சரீரம் பிந்தினது. 

47. முந்தின மனுஷன் பூமியிலிருந்துண்டான மண்ணானவன். இரண்டாம் மனுஷன் வானத்தி லிருந்து வந்த கர்த்தர். 

48.   மண்ணானவன் எப்படிப்பட்டவனோ மண்ணானவர்களும் அப்படிப்பட்டவர்களே. வானத்துக்குரியவர் எப்படிப் பட்டவரோ, வானத்துக்குரியவர்களும் அப்படிப் பட்டவர்களே. 

49. மேலும் மண்ணானவனுடைய சாயலை நாம் அணிந்திருக்கிறதுபோல, வானவருடைய சாயலையும் அணிந்துகொள்வோம். 

50. சகோதரரே, நான் சொல்லுகிறதென்னவெனில், மாம்சமும் இரத்தமும் தேவனுடைய ராஜ்யத்தைச் சுதந்தரிக்கமாட்டாது. அழிவுள்ளது அழியாமையைச் சுதந்தரிப்பதுமில்லை. 

51. இதோ, ஒரு இரகசியத்தை உங்களுக்கு அறிவிக்கிறேன். நாமெல்லாரும் நித்தியரை யடைவதில்லை. ஆகிலும் கடைசி எக்காளம் தொனிக்கும்போது, ஒரு நிமிஷத்திலே, ஒரு இமைப்பொழுதிலே, நாமெல்லாரும் மறு ரூப மாக்கப்படுவோம். 

52. எக்காளம் தொனிக்கும், அப்பொழுது மரித்தோர் அழிவில்லாதவர்களாய் எழுந்திருப்பார்கள். நாமும் மறுரூபமாக்கப்படுவோம். 

53. அழிவுள்ளதாகிய இது அழியாமையையும், சாவுக் கேதுவாகிய இது சாவாமையையும் தரித்துக் கொள்ளவேண்டும். 

54. அழிவுள்ளதாகிய இது அழியாமையையும், சாவுக் கேதுவாகிய இது சாவாமையையும் தரித்துக் கொள்ளும்போது, மரணம் ஜெயமாக விழுங்கப்பட்டது என்று எழுதியிருக்கிற வார்த்தை நிறைவேறும். 

55.   மரணமே! உன் கூர் எங்கே?       பாதாளமே! உன் ஜெயம் எங்கே? 

56. மரணத்தின் கூர் பாவம்,  பாவத்தின் பெலன்    நியாயப் பிரமாணம்.

57.  நம்முடைய கர்த்தராகிய இயேசு கிறிஸ்துவினாலே நமக்கு ஜெயங்கொடுக்கிற தேவனுக்கு ஸ்தோத்திரம். 



